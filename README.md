## Основна функционалност
Целта на задачата е да се направи вариант на `Shortucts` приложението на iOS (или `Tasker` в Android). 
Както знаем, в `Shortcuts` можем да си дефинираме поредица от операции, които да се изпълняват регулярно или когато се случи някакво събитие. 
Функционалността, която сега искаме да реализираме посредством такава поредица от операции е:
- ако се намираме на определена локация да се изпълни следната поредица:
  - да се включи WiFi
  - да се изключят мобилните данни
- ако се намираме извън определена локация да се изпълни следната поредица:
  - да се изключи WiFi
  - да се включат мобилните данни

> За целта на задачата проверката за локация ще се изпълнява посредством вход от потребителя в конзолата.

> Включването и изключването на отделните модули може да се емулира чрез съобщение в конзолата.

> Ако даден модул е вече в желаното състояние, нека се появи различно съобщение от това за включване/изключване.

## Модел на данните

- Базов клас `Operation`:
  - поле за `ID`
  - `boolean canExecute()` -> не всички операции могат да бъдат изпълнени. Например не можем да ползваме светкавица ако имаме малко батерия.
  - `boolean execute()` -> същинската логика по изпълнение. За целите на задачата считаме, че резултатът от всяка операция може да се представи чрез `boolean`. Например проверката на локация може да връща `true` ако се намираме на даденото място и `false` в противен случай.

- Клас за хардуерни и клас за софтуерни операции. Хардуерните операции съдържат поле `componentId`, което се популира при създаването им (например `wifi module`, `motion sensor`).
- Класове за гореизброените операции, които искаме да изпълняваме (включване на wifi, изключване на данни и т.н.).
    > За целите на задачата ще приемем проверката на локация за софтуерна операция, а работата с WiFi и мобилни данни - хардуерни.

- Част от операциите имат нужда от определен достъп до данни (permission granting). Такива ще приемем, че са достъпът до Wifi модула и локацията.
    > За целта на задачата достъпът може да се имплементира посредством вход от потребителя в конзолата.


- Клас, който да приема операция за изпълнение и да може спрямо резултата й да определя следващата.

Класът `Main` трябва да съдържа инстанции на всички необходими класове и моделиране на поредността на операциите, както и тяхното извикване.
