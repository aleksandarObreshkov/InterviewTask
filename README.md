## Основна функционалност
Целта на задачата е да се направи вариант на `Shortucts` приложението на iOS (или `Tasker` в Android). 
Както знаем, в `Shortcuts` можем да си дефинираме поредица от операции, които да се изпълняват регулярно или когато се случи някакво събитие. 
Функционалността, която сега искаме да реализираме посредством такава поредица от операции е:
- ако се намираме на определена локация да се изпълни следната поредица:
  - да се включи WiFi
  - да се изключят мобилните данни
- ако се намираме извън определена локация да се изпълни следната поредица:
  - да се изключи WiFi
  - да се включат мобилните данни

> За целта на задачата проверката за локация ще се изпълнява посредством вход от потребителя в конзолата.

> Включването и изключването на отделните модули може да се емулира чрез съобщение в конзолата.

> Ако даден модул е вече в желаното състояние, нека се появи различно съобщение от това за включване/изключване.

## Насоки за важни класове в задачата
- Всяка операция има метод за изпълнение. За целите на задачата считаме, че резултатът от всяка операция може да се представи чрез `boolean`. Например проверката на локация може да има резултат `true` ако се намираме на даденото място и `false` в противен случай.
- Всяка операция има и метод за проверка дали може да бъде изпълнена. Например не можем да ползваме светкавица ако имаме малко батерия.

- Операциите могат да са хардуерни и софтуерни. Хардуерните операции съдържат информация за това за кой компонент отговарят (например `wifi module`, `motion sensor`), а софтуерните - за приложението, което ще бъде достъпвано.
- Гореизброените операции, които искаме да изпълняваме (включване на wifi, изключване на данни и т.н.) да се представят чрез класове.
    > За целите на задачата ще приемем проверката на локация за софтуерна операция, а работата с WiFi и мобилни данни - хардуерни.

- Част от операциите имат нужда от определен достъп до данни (permission granting). Такива ще приемем, че са достъпът до Wifi модула и локацията.
    > За целта на задачата достъпът може да се имплементира посредством вход от потребителя в конзолата.
  
- Имаме нужда от клас, чрез който да моделираме посочената по-горе поредица от операции и да можем да я изпълним.

