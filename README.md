Целта на задачата е да се направи вариант на Shortucts приложението на iPhone (или Tasker в Android). 
Както знаем, в Shortcuts можем да си дефинираме поредица от операции, които да се изпълняват регулярно или когато се случи някакво събитие. 
Функционалността, която сега искаме да реализираме посредством такава поредица от операции е когато сме в даден периметър, дефиниран в GoogleMaps, да  се изключват мобилните данни и да се включва Wifi. 
Съответно когато сме извън периметъра Wifi ще се изключи и ще се включат мобилните данни.

Модел на данните:

Имаме базов клас `Operation`, който съдържа ID и метод `execute()` и метод `canExecute()` → не винаги дадена операция може да се изпълни (например ако нямаме батерия не можем да правим снимки със светкавица)
Операциите са два вида: Хардуерни и Софтуерни. Приемаме проверката за локация като софтуерна операция, а включването и изключването на WiFi и мобилни данни - хардуерни.

Нашето приложение има нужда от Permissions за достъп до WiFi модула и локацията. Само някои от операциите, които сме имплементирали, трябва да могат да си поискат достъп.

За да реализираме нашата поредица от операции ще имаме нужда от клас, който да съдържа списък с `Operation`-и. За да се изпълни всичко обхождаме всички операции и извикваме техния `execute()` метод. 